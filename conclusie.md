---
description: >-
  In dit hoofdstuk wordt het uiteindelijke prototype gevalideerd aan de hand van
  de Design Challenge.
---

# Conclusie

Aan het begin van mijn project heb ik een design challenge opgesteld die beantwoord zou moeten zijn aan het eind van mijn project. Deze was als volgt:

> **“Hoe kan een digitaal product Maxxium Nederland helpen om zich te positioneren als dé expert op het gebied van whisky en daarbij de beginnende whisky drinker kennis laten maken met de ondergebrachte merken waardoor de barrière om whisky aan te schaffen verminderd wordt?”**

Door middel van mijn product moet Maxxium Nederland zich gepositioneerd hebben als whisky expert. Dit blijkt uit de exclusieve informatie die alleen op World of Whisky te vinden is en niet op concurrerende websites. Denk aan de gedetailleerde product omschrijvingen, verhalen en online tours inclusief procesinformatie. Als we kritisch naar de design challenge kijken is Maxxium Nederland misschien niet helemaal de expert op het gebied van whisky maar wel zeker dé expert wat betreft de merken die zij verkopen. Ondanks dat zij minder merken behandelen op de website hebben zij wel meer informatie over deze merken beschikbaar. 

De website is gespecialiseerd op de beginnende whisky drinker en is er voor bedoeld om deze kennis te laten maken met de ondergebrachte merken. Distilleerderijen spelen een belangrijke rol op de website en worden tot in detail behandeld met de online tour en de exclusieve verhalen. De gebruiker maakt kennis met een merk die zich onderscheid van de rest van de websites. 

De barrière ****voor de beginnende whisky drinker moet weggenomen worden door de uitgebreide product informatie en reviews. De gebruiker wordt op weg geholpen met kennis van een product en merk en moet de keuze maken om een product te kopen door de speciale aanbiedingen op de website. Doordat de content wordt afgestemd op de voorkeuren van de gebruiker zal er sneller een product zijn die voldoet aan de verwachtingen van de gebruiker. 

