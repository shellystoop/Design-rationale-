---
description: Omschrijving van Maximum Nederland.
---

# De opdrachtgever

Maxxium Nederland is marktleider op het gebied van gedistilleerde dranken in Nederland en officieel importeur van meerdere marktleidende, opkomende en iconische merken. Daarnaast verzorgen ze de marketing en verkoop hiervan. Haar portfolio bestaat onder andere uit The Famous Grouse, Bols, Licor 43, Jägermeister, Hendrick’s Gin, The Macallan, Highland Park, Rémy Martin, Glenfiddich en Piper-Heidsieck. Maxxium Nederland bestaat sinds 1999 en vertegenwoordigt momenteel met circa 80 medewerkers meer dan 60 drankmerken, wat neerkomt op meer dan 300 producten binnen de Nederlandse markt. 

Maxxium Nederland heeft twee aandeelhouders met ieder een gelijk aandeel, The Edrington Group en Lucas Bols. The Edrington Group is produceert meerdere bekende whiskymerken. De merken van Edrington zijn onder andere: The Famous Grouse en de single malts The Macallan, Highland Park en The Glenrothes. The Edrington Group is gesitueerd in Glasgow, Schotland. 

Lucas Bols is een Amsterdamse distillateur van alcohol, waaronder jenever en likeur. De meeste mensen zullen Lucas Bols kennen door de grote hoeveelheid likeuren die veelvuldig gebruikt worden in de cocktailscene. Naast deze likeuren is Lucas Bols eigenaar van onder andere Galliano, Goldstrike, Hartevelt, Henkes, Passoa en Bokma.



\*\*\*\*



