---
description: Omschrijving van het huidige probleem.
---

# Het probleem

## **Het probleem**

In 2013 is Maxxium Nederland begonnen met het [World of Whisky](https://www.worldofwhisky.nl) platform. Het platform is ontstaan vanuit de interne behoefte bij de sales afdeling en opgericht om whisky op de kaart te zetten bij de consument. Het is voort gekomen uit de visie om de consument te inspireren en informeren. Hoewel het platform grotendeels is opgezet met het doel om hoofdzakelijk op de beginnende whisky drinker in te spelen, is de content op het platform allang niet meer gericht op één specifieke gebruikers groep.   

Het laatste onderzoek naar de whisky consument dat is uitgevoerd door maxxium dateert uit 2013. Omdat de whiskymarkt een markt is die continue in beweging is en het portfolio van Maxxium aanzienlijk veranderd is, is het onderzoek uit 2013 niet meer relevant voor het World of Whisky platform. 

Vanuit consumentengedrag \(Google Analytics\) is gebleken dat de website van World of Whisky in haar huidige vorm te uitgebreid is gelet op waar consumenten naartoe navigeren. Daarnaast blijkt vanuit de Google Analytics data en de bijhorende bounce rates dat de website duidelijk niet voldoet aan de verwachtingen van consument.  

> **"**[**Het platform bevat op dit moment te veel informatie. Dit is zonde van de tijd en moeite die we op dit moment in World of Whisky investeren." - Ries \(Brand Manager William Grant & Sons\)** ](https://app.gitbook.com/@shelly-stoop/s/world-of-whisky/design-brief-en-planning/1.4-onderzoeksmethoden/gesprekken)\*\*\*\*

Brand manager Ries geeft aan dat het platform op dit moment te veel informatie bevat. Hier mee wordt gerefereerd naar het streven om de gebruiker te informeren zonder onderzoek te doen naar welke informatie gewenst is, met als gevolg dat het platform te veel informatie bevat die niet aansluit op de behoefte van gebruikers. Het platform is met de verkeerde beweegredenen opgezet, namelijk de gedachtegang: "wat willen wij vertellen?" in plaats van "wat wil de gebruiker horen?".

🖥 De resultaten van het onderzoek naar Google Analytics kunt u terug vinden in het hoofdstuk '[Google Analytics](https://app.gitbook.com/@shelly-stoop/s/world-of-whisky/design-brief-en-planning/1.4-onderzoeksmethoden/online-analytics)' in mijn product biografie.  

💬 De gesprekken met de Ries Bokken is terug te vinden in het hoofdstuk '[Gesprekken](https://app.gitbook.com/@shelly-stoop/s/world-of-whisky/design-brief-en-planning/1.4-onderzoeksmethoden/gesprekken)' in mijn product biografie. 

## De design challenge

Op basis van het huidige probleem heb ik een design challenge geformuleerd. Tijdens het onderzoek voor Maxxium zal ik antwoord geven op de volgende vraag:

> **“Hoe kan een digitaal product Maxxium Nederland helpen om zich te positioneren als dé expert op het gebied van whisky en daarbij de beginnende whisky drinker kennis laten maken met de ondergebrachte merken waardoor de barriere om whisky aan te schaffen verminderd wordt?”**

In de probleemstelling wordt gesproken over een digitaal product. Het platform hoeft niet per se voort te bestaan in de huidige vorm, namelijk een website. Maxxium laat mij vrij in de opzet van het product als dit beter aansluit op de behoefte van de consument.  

Maxxium Nederland wil zich positioneren als dé expert op het gebied van whisky omdat zij graag de kennis die zij binnen het bedrijf hebben graag willen uitdragen. 

Waarom er gekozen is voor de beginnende whisky drinker kunt u lezen in het volgende hoofdstuk: de doelgroep. 

~~~~



