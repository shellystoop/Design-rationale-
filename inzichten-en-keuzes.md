---
description: >-
  In dit hoofdstuk zijn de keuzes die ik heb gemaakt tijdens het onderzoek
  vastgelegd.
---

# Inzichten en keuzes

## **Interviews**

De voornaamste behoeftes van de doelgroep zijn voortgekomen uit de twee enquetes die ik afgenomen heb met de beginnende whisky drinker. Beide enquetes zijn ingevuld door mensen op Facebook en in whiskybar Zilt en L&B te Amsterdam. Voor het gehele bezoek aan de whisky bar zie het onderdeel fly on the wall in mijn product biografie. 

De beginnende whisky drinker drinkt voornamelijk whisky voor de smaak en beleving, maar ook ontspanning wordt veel genoemd. De doelgroep bezoekt op dit moment meerdere sites om informatie te verzamelen over whisky. Meest genoemde websites zijn: Whiskybase, Facebook en eigen websites van distilleerderijen. 

Om er achter te komen wat de informatie behoefte is van de beginnende whisky drinker heb ik een enquete naar deze mensen verstuurd via email. Uit deze enquete is gebleken aan welke informatie de doelgroep behoefte heeft en op welk moment zij die behoefte hebben. 

> [**"Mijn behoefte bij het bezoeken van een whisky website is goede en complete informatie over de oorsprong van het merk, het proces en de whisky zelf."**](https://app.gitbook.com/@shelly-stoop/s/world-of-whisky/fase-2-creeren/enquete-informatie-behoefte)\*\*\*\*

Uit de tweede enquete is gebleken dat mensen voornamelijk behoefte hebben aan productinformatie, geschiedenis van de distilleerderij, kortingen en acties, algemeen destilleerderij en verhalen over de makers van de whisky. Deze dingen zullen allemaal terug komen in mijn eindproduct.  

Ik heb er bewust voor gekozen om de enquete niet alleen in te laten vullen door de beginnende whisky drinker ondanks dat mijn focus hier ligt. Voor mijn onderzoek vond ik het belangrijk om te weten hoe de ervaren whisky drinker in aanraking is gekomen met whisky en hier in geïnteresseerd is geraakt. Uit de resultaten is gebleken dat de ervaren whisky drinker geïnteresseerd zijn geraakt in whisky door het simpelweg te ervaren en proeven. De voornaamste reden onder deze doelgroep om whisky te drinken is smaak én beleving. 

> \*\*\*\*[**"ik ben geïnteresseerd geraakt in whisky door de smaak en mooie verhalen erachter."**](https://app.gitbook.com/@shelly-stoop/s/world-of-whisky/design-brief-en-planning/1.4-onderzoeksmethoden/enquete/enquete-resultaten-beginnende-whisky-drinker)\*\*\*\*

📝 De enquete met de beginnende whisky drinker kunt u terug vinden in het hoofdstuk '[Enquete beginnende whisky drinker](https://app.gitbook.com/@shelly-stoop/s/world-of-whisky/design-brief-en-planning/1.4-onderzoeksmethoden/enquete/enquete-resultaten-beginnende-whisky-drinker)' in mijn product biografie \(N=133\).   
  
📝 De enquete over informatie behoefte met de beginnende whisky drinker kunt u terug vinden in het hoofdstuk '[Enquete informatie behoefte](https://app.gitbook.com/@shelly-stoop/s/world-of-whisky/fase-2-creeren/enquete-informatie-behoefte)' in mijn product biografie \(N=127\). 

💬 De gesprekken met de doelgroep zijn terug te vinden in het hoofdstuk '[Fly on the wall](https://app.gitbook.com/@shelly-stoop/s/world-of-whisky/design-brief-en-planning/1.4-onderzoeksmethoden/fly-on-the-wall)', '[Gesprekken informatie behoefte](https://app.gitbook.com/@shelly-stoop/s/world-of-whisky/fase-2-creeren/gesprekken-informatie-behoefte)' en '[Huidige vs gewenste informatie](https://app.gitbook.com/@shelly-stoop/s/world-of-whisky/fase-2-creeren/gesprekken-informatie-behoefte/huidige-informatie-vs-gewenste-informatie)' in mijn product biografie.  

📝 De enquete met de ervaren whisky drinker kunt u terug vinden in het hoofdstuk '[Enquete ervaren whisky drinker](https://app.gitbook.com/@shelly-stoop/s/world-of-whisky/design-brief-en-planning/1.4-onderzoeksmethoden/enquete/enquete-ervaren-whisky-drinker)' in mijn product biografie \(N=325\). 

## **Gesprekken**

Tijdens het onderzoek heb ik verschillende gesprekken gevoerd met zowel het personeel van Maxxium als de doelgroep. 

Uit mijn gesprek met Tony van Rooijen \(Brand ambassador Glenfiddich\) blijkt vooral dat het drinken van whisky een beleving is en dat dit overgebracht moet worden aan de consument. Tony heeft vooral behoefte aan een plek waar mensen meer kunnen lezen over de verhalen die hij vertelt tijdens proeverijen. 

Het gesprek met Ries Bokken \(Brand Manager William Grant & Sons\) geeft mij vooral inzicht in dat er vooral onduidelijk is aan welke informatie de gebruiker behoefte heeft en dat het platform niet goed is ingericht als de gebruiker behoefte heeft aan merk specifieke content. Om deze reden wil ik meer inspelen op personalisatie van het product. 

💬 De gesprekken met de Ries Bokken en Tony van Rooijen zijn terug te vinden in het hoofdstuk '[Gesprekken](https://app.gitbook.com/@shelly-stoop/s/world-of-whisky/design-brief-en-planning/1.4-onderzoeksmethoden/gesprekken)' in mijn product biografie. 

## Huidige vs gewenste informatie

Uit al het onderzoek blijkt dat de consument opzoek is naar informatie over whisky. In de eerste instantie is het platform onstaan met de intentie om gebruikers te informeren, maar dit doel wordt op dit moment door World of Whisky niet behaald. Uit gesprekken met de doelgroep is gebleken waarom de huidige website niet aansluit bij hun informatie behoefte. Er zijn meerdere gesprekken gevoerd met mensen in de whiskybar en via Skype. De beginnende whisky drinkers heb ik benaderd via de email adressen die zij hebben achtergelaten bij de enquêtes. 

Uit de gesprekken is gebleken dat het vooral onduidelijk wie de eigenaar van de website is en waarom er maar een beperkt aantal producten beschikbaar is. Daarnaast is de vindbaarheid van informatie niet optimaal en kunnen gebruikers niet vinden op de website wat zij zoeken. 

De prijsinformatie speelt een belangrijke rol als het gaat om het interesseren van de gebruiker. Op dit moment zijn de prijzen gesorteerd van hoog naar laag. In enquetes is naar voren gekomen dat 30% van de doelgroep niet meer dan 60 euro zou uitgeven aan een product. De hoge prijzen schrikken de doelgroep af. 

Product informatie voldoet niet aan de verwachtingen van de gebruiker. De informatie is niet geschreven voor de beginnende whiskydrinker omdat begrippen te moeilijk of onbekend zijn. Daarnaast komen nergens op de website de verhalen terug waar mensen benieuwd naar zijn. 

Smaaknotities worden op dit moment aangetoont in iconen welke nergens toegelicht worden. Er is vanuit de beginnende whisky drinker behoefte aan meer uitleg en een veelzijdiger beeld van de smaak door middel van reviews. 

Verder mist de doelgroep verkoop informatie. Hier ontstaat wederom verwarring over wat voor website dit is omdat nergens producten te koop zijn. Doordat er geen transparantie is op de website heeft de gebruiker continue het gevoel dat de website niet voor hen bedoeld is. Dit zie je ook terug bij de evenementen. Ook daar onstaan vragen over voor wie dit bedoeld is en of zij zelf kunnen deelnemen.  

💬 De gesprekken met de doelgroep zijn terug te vinden in het hoofdstuk '[Fly on the wall](https://app.gitbook.com/@shelly-stoop/s/world-of-whisky/design-brief-en-planning/1.4-onderzoeksmethoden/fly-on-the-wall)', '[Gesprekken informatie behoefte](https://app.gitbook.com/@shelly-stoop/s/world-of-whisky/fase-2-creeren/gesprekken-informatie-behoefte)' en '[Huidige vs gewenste informatie](https://app.gitbook.com/@shelly-stoop/s/world-of-whisky/fase-2-creeren/gesprekken-informatie-behoefte/huidige-informatie-vs-gewenste-informatie)' in mijn product biografie.  

## Storytelling

Bij mijn benchmark creatie ben ik erachter gekomen dat veel bedrijven gebruik maken van storytelling. Hierbij heb ik niet gekeken naar concurrenten, maar naar bedrijven die ook actief zijn in de voedings/dranken branche. 

Grote hoeveelheden informatie worden meer verteerbaar in de vorm van een verhaal. Verhalen bewegen en motiveren de gebruiker. Wanneer je goede verhalen vertelt, help je het publiek te binden met jouw merk. Een verhaal zorgt bovendien voor een rode draad in de vele content die Maxxium aan de consument wilt bieden. 

📚 De benchmark creatie is terug te vinden in het hoofdstuk ['Benchmark creatie](https://app.gitbook.com/@shelly-stoop/s/world-of-whisky/design-brief-en-planning/1.4-onderzoeksmethoden/1.5-benchmark-creatie)' in mijn product biografie.  

## Concurrentie

In de enquetes zijn een aantal websites genoemd waar de doelgroep gebruik van maakt, deze heb ik samen met nog een aantal bekende websites meegenomen in een onderzoek naar de concurrentie. De websites heb ik vergeleken op basis van de informatie behoefte van de doelgroep. 

Veel van de websites die als concurrent worden gezien spelen nauwelijks in op de informatie behoefte van de consument. Veel websites hebben namelijk als hoofddoel verkopen, terwijl relevante product informatie hier mist. Op veel websites is zijn smaaknotities onvindbaar of missen deze in zijn geheel. Ook informatie over de distilleerderij komt nauwelijks aan bod.  

Vanuit het onderzoek naar de concurrentie heb ik een aantal [unique selling points](https://app.gitbook.com/@shelly-stoop/s/world-of-whisky/fase-2-creeren/unique-selling-propositions) opgesteld. Maxxium moet gebruik maken van de positie die zij hebben als importeur en distributeur. Maxxium beschikt namelijk over meer informatie dan concurrentie omdat zij direct samenwerken met de merken in hun portfolio.  

Ik ga inspelen op de volgende punten om ons te onderscheiden van de concurrentie: 

* Storytelling; in de vorm van verhalen en een online tour.
* Personalisatie. 
* Duidelijke product informatie.

👩🏼‍🏫 Het onderzoek naar de concurrentie en de unique selling points zijn terug te vinden in het hoofdstuk ['Unique selling points](https://app.gitbook.com/@shelly-stoop/s/world-of-whisky/fase-2-creeren/unique-selling-propositions)' in mijn product biografie.  

  

